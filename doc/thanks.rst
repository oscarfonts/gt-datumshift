Agraïments
==========

En primer lloc, i molt especialment, a l'**Andrea Aime**, responsable del manteniment del mòdul de referenciació de GeoTools, i un dels desenvolupadors principals de GeoTools i GeoServer. Sense les seves aportacions desinteressades en forma d'estratègies per a la implementació, revisions de codi, completitud de tests unitaris, i desenvolupament d'eines complementàries, aquest treball de ben segur no hagués estat possible.

En segon lloc, als meus ex-companys **Juan Carlos González** i **Joel Grau**, a qui he tingut el plaer de retrobar en aquest projecte. Amb la seva bona predisposició per aclarir dubtes i amb l'aportació dels seus comentaris, m'han facilitat la feina sempre que ha calgut.

I finalment, a l'**Institut Cartogràfic de Catalunya**, per fer una contribució decidida al codi lliure geoespacial, que no només facilitarà la transició cap al sistema de referència ETRS89 a Catalunya, sinó que ha posat a disposició d'una àmplia base d'usuaris les eines necessàries per a realitzar transformacions de precisió.

  *Oscar Fonts, Maig de 2012.*
  
